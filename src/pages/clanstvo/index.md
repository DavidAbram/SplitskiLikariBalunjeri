---
templateKey: members-page
title: Članstvo
---
Članovi u **Udruzi** mogu biti redoviti i pridruženi.  
  
Redovitim članom **Udruge** mogu postati fizičke osobe sa završenim fakultetom iz područja biomedicine i zdravstva, a sukladno ovom Statutu. Redoviti članovi aktivno sudjeluju u radu **Udruge**. Redoviti članovi su članovi Skupštine i imaju pravo glasa. Pridruženi članovi su oni koji podržavaju ciljeve **Udruge**, ali ne sudjeluju aktivno u radu **Udruge**. Pridruženi članovi nisu članovi Skupštine i nemaju pravo glasa. Pridruženim članovima mogu postati i pravne osobe, koje članstvo u **Udruzi** ostvaruju putem ovlaštenog predstavnika kojeg imenuje osoba ovlaštena za zastupanje pravne osobe.  
  
Iznimno, članom **Udruge** mogu postati osobe koje nemaju uvjet iz prethodnog stavka, a za koje Upravni odbor procjeni da su od vitalnog interesa područja djelovanja **Udruge**, u ovom slučaju učlanjenje se može izvršiti isključivo na sjednici skupštine **Udruge**, uz većinu glasova članova na skupštini **Udruge**.  
  
Članom **Udruge** postaje se upisom u registar članova kojeg vodi tajnik **Udruge** ili osoba/tijelo koje na to ovlasti tajnik.  
  
Upravni odbor može donijeti odluku od doživotnom članstvu.  
  
Pravo na upis u registar članova **Udruge** „Splitski likari balunjeri“ ostvaruje se uplatom godišnje članarine **Udruzi** „Splitski likari balunjeri“ pod uvjetima i na način kako je to određeno ovim Statutom i posebnim aktom kojeg donosi upravni odbor.  
  
Članstvo traje do isteka kalendarske godine u kojoj je godišnja članarina uplaćena. Po isteku razdoblja trajanja članstva, članstvo se obnavlja za iduću kalendarsku godinu novom uplatom godišnje članarine, te se na opisani način može obnavljati neograničeni broj puta.  
  
Članom **Udruge** ne može postati maloljetna ili druga osoba bez poslovne sposobnosti.  
  
Članom **Udruge** ne može postati osoba koja je počinila kazneno djelo.